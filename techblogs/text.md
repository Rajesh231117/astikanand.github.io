दिनांक - 07 अगस्त 2020



सेवा में,
श्रीमान महोदय 
शंकर इंडेण ग्रामीण गैस वितरक 
फुलपरास, मधुबनी, बिहार



विषय :- गैस सिलेंडर में आग लगने से क्षतिग्रस्त सामानों के विवरण के संबंध में ।



महाशय,
उपर्युक्त विषय के संदर्भ में निवेदन पूर्वक सूचित करती हूँ कि, मैं श्रीमती सुशीला देवी (उपभोक्ता संख्या - 7080282014) 06 जनवरी 2019 से आपकी उपभोक्ता हूँ । मेरा स्थायी पता (पति - श्री हरिबंश नारायण यादव, ग्राम - विष्णुपुर, पोस्ट एवं पंचायत - महथौर खूर्द, प्रखंड एवं अनुमंडल - फुलपरास, ज़िला - मधुबनी, बिहार - 847409) है ।



मैं कल 06 अगस्त 2020 को आपके एजेंसी से गैस सिलेंडर (क्रम संख्या - NO668794) लायी एवं गैस सिलेंडर में रेग्युलेटर लगाकर चूल्हा को चालू की । चूल्हा जलाने के तुरंत पश्चात अचानक ही सिलेंडर के रेग्युलेटर के नज़दीक अपने आप ही आग पकड़ लिया । उसके बाद हम लोगों के काफ़ी प्रयास के बाद भी आग पर क़ाबू नहीं हो पाया । 



जिसमें रसोईघर के सारे दिवाल, सारे खिड़की, सारे बिजली बल्ब, किवाड़, छत एवं उसके सामने का बरामदा का छत पूर्ण रूप से क्षतिग्रस्त हो गया । इसके अलावा रसोईघर का सारा सामान, गैस चूल्हा, रेग्युलेटर एवं संपूर्ण खाद्यानान सामग्री समेत 2 क्विंटल चावल, एक चदरा कोठी सहित सब जल कर राख हो गया। बरामदा पर लगे सारे बिजली बल्ब एवं पंखा भी जल गया एवं उसपर रखे एक रूम कूलर एवं उसके छज्जी पर रखे होम इन्वर्टर एवं सामान क्षतिग्रस्त हो गया । रसोईघर में रखे एक Redmi-7 मोबाइल भी जल गया ।



इसका स्थल जाँच आपके कर्मचारी मो॰ अताउल हक़ एवं श्री राम दास साफ़ी के द्वारा स्थल पर उपस्थित श्री राम शकल यादव, श्री दिनेश कुमार यादव, श्री राम नारायण यादव एवं अन्य लोगों के उपस्थिति में किया गया । क्षतिग्रस्त सामानों का अनुमानित मूल्य लगभग 3,00,000 रुपया से अधिक है । 



अतः श्रीमान से निवेदन है कि उपरोक्त सभी तथ्यों पर ध्यान देते हुए क्षतिपूर्ति हेतु साक्ष्य सहित प्रतिवेदन उच्चाधिकारी को प्रतिवेदित करने की कृपा की जाय । जिससे प्रभावित परिवार को क्षति की पूर्ति हो सके । इसके लिए मैं आपकी आभारी रहूँगी ।



धन्यवाद सहित



विश्वासभाजिका

\- श्रीमती सुशीला देवी





अनुलग्नक 
1) आवेदन मूल प्रति 
2) क्षतिग्रस्त सामानों का फ़ोटों 

